[[***Introduzione***](README.md)] -- [[Perché avere un nodo Bitcoin](01.Perchè_avere_un_nodo_Bitcoin.md)] -- [[Preparativi](02.Preparativi.md)]  -- [[Configurazione Iniziale da PC](03.Configurazione_iniziale_dell'Hardware.md)] -- [[Preparazione Software Raspberry PI](04.Configurazione_Iniziale_dell'Hardware_RaspberryPI.md )] -- [[Assemblaggio Hardware Nodo](05.Assemblaggio_Hardware_del_nodo.md)] -- [[Configurazione Software Nodo](06.Configurazione_RaspberryPi.md)] -- [[Bitcoin](07.Bitcoin.md)] -- [[Lightning](08.Lightning.md)] -- [[Mainnet](09.Mainnet.md)] -- [[Bonus](10.Bonus.md)]-- [[FAQ](099.FAQ.md)] -- [[TO DO](999.2do.md)]
 
-------



# Perché questa guida.

*Digressione filosofica ed introduttiva. Saltare a piè pari per andare subito
all’azione.*


Bitcoin mi ha dato tanto. Non solo in termini monetari, ma sopratutto la possibilità di
allargare i miei orizzonti, pensare in modo diverso dagli schemi prevalenti ed
approcciarmi in modo critico a dei concetti che avevo sempre dato, nonostante la
mia formazione, piuttosto scontati.

Bitcoin è l’intersezione di diversi campi del sapere umano (crittografia,
tecnologia delle reti distribuite, teoria della economica, teoria dei giochi).
Per la mia formazione personale conosco piuttosto bene, o pensavo di conoscere
piuttosto bene, come accennato sopra, gli aspetti più prettamente economici del
bitcoin, mentre rimanevano per me piuttosto misteriosi gli aspetti più
prettamente tecnologici.

Visto che uno degli aspetti più interessanti, quello della sovranità finanziaria
individuale, è emanazione diretta della tecnologia di bitcoin, allora è da
qualche tempo che mi frullava l’idea di non essere più un semplice utente di
bitcoin, ma di iniziare a restituire qualcosa alla comunità.

Questo significa principalmente avere un nodo. Come vedremo nella sezione
successiva sono tante le ragioni per avere un nodo, e poche quelle per cui forse
non ne vale la pena. Quindi il bilancio è sicuramente a favore dell’averlo.

L’idea della guida è quindi venuta fuori mentre cercavo di raccapezzarmi tra le
varie fonti trovate su internet, github, il forum di butcointalk, youtube etc. ognuna con le proprie
peculiarità, punti di forza e debolezza, determinate soprattutto rispetto al
pubblico cui si rivolgevano.

Per questo ho deciso di scrivere una guida in italiano: gli utenti più
smaliziati sono sicuramente padroni della lingua inglese, e sono sicuramente in
grado di seguire le molte guide disponibili online, ma io vorrei rivolgermi ad
un pubblico diverso: quello degli utenti meno avvezzi alla esplorazione del web,
magari proprio per limiti linguistici, ma che non si facciano scoraggiare dalla
mole di lavoro necessaria.

La guida quindi nasce proprio con questo obiettivo: quello di traghettare un
utente poco esperto, dall’idea di partecipare al network bitcoin, fino alla sua
completa realizzazione, passo-passo, senza tralasciare nessun passaggio che,
seppur logico o necessario, potrebbe lasciare interdetto un utente meno smaliziato.

La mole di lavoro è tanta, e spesso quando ci si imbarca in queste guide non è ben chiaro quanto sia in effetti impegnativo effettuare tutti i passaggi. Certo che la ricompensa è grande: aumentare l'antifragilità della rete bitcoin contribuendo in prima persona alla creazione del consenso. diciamo quindi che il mio obiettivo è quello di provare ad invogliare quelli che come me sono stati troppo a lungo indecisi sul bordo del "lo faccio o non lo faccio" provando, con una guida chiara, completa e sopratutto onesta, a farli propendere per la decisione...giusta. 

Per assicurarmi di questo ho pensato di redigere questa guida come un “diario di bordo”, ovvero sarò io in prima persona a
mettere online un nodo, il mio primo nodo tra l'altro, annotando allo stesso tempo tutti i passaggi effettuati:
le difficoltà della guida saranno quindi le mie difficoltà incontrate.

La fonte principale di questa guida è la guida migliore che ho trovato, ovvero quella di Stadicus: 

[Beginner’s Guide to ️⚡Lightning️⚡ on a Raspberry Pi](https://github.com/Stadicus/guides/blob/master/raspibolt/README.md)

diciamo che condividendone ampiamente gli obiettivi, ho provato a farne una "versione italiana", secondo i miei criteri un pò migliorata colmandone quelle che secondo me ne erano le pochissime lacune. 

Tutti i crediti vanno a Stadicus, e gli errori, ovviamente, sono miei. 


---
Avanti: [1.Perchè avere un nodo Bitcoin](01.Perchè_avere_un_nodo_Bitcoin.md)
