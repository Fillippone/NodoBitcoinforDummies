[[Introduzione](README.md)] -- [[Perché avere un nodo Bitcoin](01.Perchè_avere_un_nodo_Bitcoin.md)] -- [[***Preparativi***](02.Preparativi.md)]  -- [[Configurazione Iniziale da PC](03.Configurazione_iniziale_dell'Hardware.md)] -- [[Preparazione Software Raspberry PI](04.Configurazione_Iniziale_dell'Hardware_RaspberryPI.md )] -- [[Assemblaggio Hardware Nodo](05.Assemblaggio_Hardware_del_nodo.md)] -- [[Configurazione Software Nodo](06.Configurazione_RaspberryPi.md)] -- [[Bitcoin](07.Bitcoin.md)] -- [[Lightning](08.Lightning.md)] -- [[Mainnet](09.Mainnet.md)] -- [[Bonus](10.Bonus.md)]-- [[FAQ](099.FAQ.md)] -- [[TO DO](999.2do.md)]
 
-------
# Preparativi - Componenti necessari
*Lista della spesa*



Di seguito elencherò tutto quello di cui avrete bisogno. Diciamo che cercherò di
essere più esaustivo possibile, per cercare soprattutto di evitare che dobbiate
andare alla ricerca di qualcosa su Amazon all’ultimo secondo: non darò nulla per
scontato, nella sezione hardware elencherò tutto fino all’ultimo cavetto.
Ovviamente sarà possibile riciclare quello che avrete in casa.

Dove possibile inserirò il link Amazon di quello che vedrete, è solo un
suggerimento per rendervi la vita facile, non guadagno nulla dai link.

**Componenti Hardware**

1.  Raspberry Pi 3 Model B+.

Questo computer-on-a-chip sarà il cuore del nostro nodo, il costo dell’hardware
è limitato, così come il consumo di corrente, permettendovi quindi di tenere
acceso il nodo H24 (uno degli aspetti più importanti per un nodo Bitcoin)

[Link Amazon:
Raspberry](https://www.amazon.it/gp/product/B07BDR5PDW/ref=oh_aui_detailpage_o01_s00?ie=UTF8&psc=1)

2.  Case per il Raspberry

Abbiamo intenzione di fare funzionare a lungo il nostro nodo. Nella migliore
delle ipotesi finirà dimenticato da qualche parte, facendo il suo silenzioso
lavoro per anni. Il fido Raspberry si merita quindi un case che lo difenda dalla
polvere. Ho trovato una versione trasparente con in omaggio alcuni graditi
dissipatori per i chip. Il montaggio è davvero semplice: i dissipatori hanno
degli adesivi che permettono di incollarli sui chip del Raspberry. Per fissare
la scheda al case ci sono 3 viti (cacciavite incluso). Per il nostro uso forse
vi sono troppe aperture in corrispondenza di porte non usate: si possono
chiudere con del nastro adesivo o degli sticker per evitare che entri troppa
polvere.

[Link Amazon:
Case](https://www.amazon.it/gp/product/B00UCSO6SW/ref=oh_aui_detailpage_o01_s00?ie=UTF8&psc=1)

3.  Hard disk esterno USB 3.0 da 500 GB o più.

The bigger, the better. La blockchain attualmente è circa 200 GB e cresce al
ritmo di [5 GB al mese](https://www.blockchain.com/charts/blocks-size?). 500 GB sono più che sufficienti. Io ho trovato
un’offerta per un disco da 1 TB e ne ho approfittato (sono a posto per 15 anni).

[Link Amazon:
HDD](https://www.amazon.it/gp/product/B07997KKSK/ref=oh_aui_detailpage_o01_s00?ie=UTF8&psc=1)

4.  Hub USB Esterno alimentato.

Il Raspberry è sulla carta in grado di alimentare l’HDD esterno, ma di fatto
l’amperaggio della porta è insufficiente. Per far funzionare correttamente il
tutto, la soluzione più facile è acquistare un hub esterno alimentato. Ho
trovato questo che si presenta bene esteticamente, anche se ha nella confezione
l’alimentatore esterno che di fatto non useremo. Magari voi sarete più bravi e
riuscite a trovarne uno più adatto alle nostre esigenze.

[Link Amazon: Hub
USB](https://www.amazon.it/gp/product/B0192W3HX8/ref=oh_aui_detailpage_o01_s00?ie=UTF8&psc=1)

5.  Micro SD 8GB o più

Ancora una volta ho approfittato di una promozione e ho comprato una scheda da
32 GB.

[Link Amazon: Micro
SD](https://www.amazon.it/gp/product/B06XFSZGCC/ref=oh_aui_detailpage_o01_s01?ie=UTF8&psc=1)

6.  Alimentatore USB: due porte da 2A

Per dare energia al nostro nodo dobbiamo alimentare Raspberry ed HD. Ho scelto
questo alimentatore perché è in grado di assicurare fino a 2A per ciascuna delle
due porte: più che sufficiente per fare funzionare il tutto.

[Link Amazon:
Alimentatore](https://www.amazon.it/gp/product/B01BELJRBQ/ref=oh_aui_detailpage_o00_s00?ie=UTF8&psc=1)

7.  Cavi USB per la ricarica. Due cavi USB per i collegamenti elettrici,
    sceglieteli resistenti, visto che serviranno solo al collegamento elettrico
    lo standard non importa, basta che siano resistenti. Io ho scelto questa
    versione da 30 cm, più che sufficienti allo scopo (meno cavi in giro, meno
    disordine nell’assemblaggio).

[Link Amazon: Cavi USB
ricarica](https://www.amazon.it/gp/product/B019PZPYK6/ref=oh_aui_detailpage_o00_s00?ie=UTF8&psc=1)

8.  Cavo di rete Ethernet.

   Per collegare il Raspberry al router. Anche qui basta un cavo da 30 cm.

9.  Connessione ad Internet permanente + porta libera sul Router

   Il nodo Bitcoin consuma traffico, per il normale funzionamento potrete
   aspettarvi circa 2 Gigabyte al giorno in ricezione, più circa 20 GB al
   giorno in upload, sia per il broadcast delle transazioni, sia per tenere
  conto delle connessioni di altri nodi che vorranno scaricarsi blockchain.
Vedremo che vi nono numerosi parametri da configurare per trovare il consumo
ottimale, con il giusto bilanciamento a secondo della connessione, necessità
   di ciascuno. Sebbene il Raspberry sia dotato di un modulo Wi-Fi, vista la
   mole di dati vorrete che il vostro sia collegato alla rete via cavo: per
   questo è necessario che abbiate almeno una porta ethernet libera sul Router/
   Modem Router.

![Some assembly required](/images/02_01.SomeAssemblyRequired.jpeg)


###### Figura 1. Some assembly required ######

**Componenti necessari al solo setup**

   In aggiunta ai componenti sopra elencati, che sono quelli strettamente
  necessari al funzionamento del nodo, dovrete anche avere a portata di mano
   altri componenti solamente per il setup iniziale del medesimo:

a.  PC

   Vi avevo avvertito che la guida sarebbe stata completa vero? Avremo bisogno
   di un PC per il setup iniziale del sistema operativo del Raspberry,
   scaricare la blockchain e configurare il Raspberry nella rete domestica. La guida ipotizzerà che il PC abbia installato Windows, ma è possibile farlo anche avendo un Mac o un sistema Linux (in quel caso qualcosa mi dice che non avrete bisogno di questa guida). 

b.  Adattatore Micro USB

   Per formattare e copiare il software dal PC. Va bene un qualsiasi lettore di
   SD Micro o qualsiasi formato di adattatore abbia la vostra scheda.
   
c.  Tastiera USB
   In caso qualcosa vada storto in fase di inizializzazione potreste aver bisogno, per accedere al Raspberry avremo bisogno di
   una tastiera USB: potrà sembrare banale, ma in epoca di tablet e laptop
   potrebbe non essere facile recuperarne una (quella che vedete è stata
   momentaneamente cannibalizzata dal KANO di un componente della mia
   famiglia).

d.  Cavo HDMI
Come nel caso della tastiera, potremmo aver bisogno di connettere il Raspberry ad un monitor in caso non funzioni l’accesso da remoto. Basta un normalissimo cavo HDMI.




![Qualche pezzo extra](/images/02_02.MaterialeTemporaneo.jpg)


###### Figura 2. Materiale Temporaneo ######

---
Avanti: [3.Configurazione iniziale dell'Hardware](03.Configurazione_iniziale_dell'Hardware.md)
